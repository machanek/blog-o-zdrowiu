---
title: Sposoby na bolesne miesiączki
date: "2019-03-01T12:26:37.121Z"
layout: post
draft: false
path: "/artykul/sposoby-na-bolesne-miesiaczki/"
category: "Ginekologia"
tags:
  - "bolesne miesiączki"
  - "miesiączka"
  - "skurcze miesiączka"
description: "Dolegliwości bólowe i przykre skurcze dokuczają wielu kobietom podczas miesiączki. Mogą one skutecznie uprzykrzyć życie, niekiedy do tego stopnia, że trzeba wziąć wolne w pracy. Nie pozwól, żeby miesiączkowe dolegliwości uprzykrzały Ci życie."
---

Dolegliwości bólowe i przykre skurcze dokuczają wielu kobietom podczas miesiączki. Mogą one skutecznie uprzykrzyć życie, niekiedy do tego stopnia, że trzeba wziąć wolne w pracy. Nie pozwól, żeby miesiączkowe dolegliwości uprzykrzały Ci życie. Są na nie skuteczne i proste sposoby

## Ciepły okład na brzuch oraz olejki eteryczne

Ulgę w bólu przyniesie ciepły okład na brzuch. Najlepiej użyć do jego zrobienia termoforu. Pamiętaj, że taki okład powinien mieć umiarkowanie ciepłą temperaturę, w żadnym wypadku nie wlewaj do termofora bardzo gorącej wody, ponieważ może to spowodować nasilenie krwawienia. Możesz również sięgnąć po rozkurczowe, przeciwbólowe i relaksujące olejki eteryczne. Rozetrzyj kilka kropli olejku na dłoni i zrób nią delikatny masaż brzucha. Wykonuj delikatne, koliste ruchy w kierunku odwrotnym do wskazówek zegara. Już po kilku minutach takiego masażu, powinnaś odczuć dużą ulgę w bólu. Uspokoisz się też i wprawisz w dobry nastrój.

## Farmakologiczne środki przeciwbólowe i rozkurczowe

Jeżeli odczuwasz silny ból i skurcze, możesz, sięgnąć po dostępne bez recepty środki przeciwbólowe i rozkurczowe. Unikaj jednak preparatów na bazie kwasu acetylosalicylowego, takich jak aspiryna bowiem mogą one nasilać krwawienie. Najlepszym wyborem będzie paracetamol. Warto również, już na kilka dni przed spodziewaną miesiączką podjąć kroki zapobiegające przykrym dolegliwościom. Sięgnij po łagodzące bolesne skurcze herbatki ziołowe takie jak liść maliny, rumian rzymski czy kora maliny. Zioła pij 3 razy dziennie przez 3-4 dni poprzedzające miesiączkę.

## Cwićzenia fizyczne - pilates, joga

Warto również wprowadzić na stałe do swojego rozkładu dnia ćwiczenia fizyczne. Badania naukowe dowodzą, że kobiety regularnie uprawiające sport bardzo rzadko borykają się z problemem bolesnych miesiączek. Szczególnie polecane są ćwiczenia pilates oraz joga.

Dolegliwości związane z bolesnymi miesiączkami z reguły mijają same po pierwszym porodzie. Dopóki jednak trwają, możesz je złagodzić Ina tyle skutecznie, aby nie musieć na czas miesiączki rezygnować z aktywnego życia. Te dni wcale nie muszą być najgorszymi w miesiącu. Jeśli, jednak dolegliwości, które odczuwasz, są tak silne, że uniemożliwiają Ci normalne funkcjonowanie, powinnaś udać się z tym problemem do lekarza ginekologa. Wykluczy on stany chorobowe w obrębie narządów rodnych, może również przepisać Ci pigułkę antykoncepcyjną, dzięki czemu miesiączki staną się niemal całkowicie bezbolesne.