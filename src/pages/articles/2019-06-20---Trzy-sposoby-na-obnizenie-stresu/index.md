---
title: Trzy sposoby na obniżenie stresu
date: "2019-06-20T17:26:01.141Z"
layout: post
draft: false
path: "/artykul/trzy-sposoby-na-obniżenie-stresu/"
category: "Zdrowie"
tags:
  - "stres"
  - "sposby na stres"
description: "Stres stał się nieodłącznym towarzyszem ludzkiego życia. Nie jest on zjawiskiem w pełni negatywnym, w wielu aspektach działa korzystnie na człowieka, m. in. motywując do zmian i działania."
---

Stres stał się nieodłącznym towarzyszem ludzkiego życia. Nie jest on zjawiskiem w pełni negatywnym, w wielu aspektach działa korzystnie na człowieka, m. in. motywując do zmian i działania. Niestety, w nadmiarze może być powodem wielu chorób i przyczyniać się do ogólnego pogorszenia naszego samopoczucia. Mimo że stres jest niemalże niemożliwy do uniknięcia, istnieją sposoby na zmniejszenie ogólnego napięcia i, co za tym idzie, obniżenie ryzyka wystąpienia schorzeń.

## Znajdź hobby, przy którym się zrelaksujesz

Po pracy nie jedna osoba zasiada przed telewizorem i spędza tam nawet kilka godzin, bezwiednie wlepiając wzrok w ekran. Niestety, pomimo znacznej ilości dostępnych kanałów i programów, ich jakość pozostawia wiele do życzenia. Bardzo często popularne obecnie telenowele oraz filmy paradokumentalne nie wymagają od widza żadnego zaangażowania, nie dostarczają też wiedzy ani inspiracji. 

Dlatego warto poświęcić część wolnego czasu na rozwijanie swoich zainteresowań. Rysunek, gra na instrumencie oraz czytanie książek to jedne z możliwych opcji. Miłośnicy motoryzacji znajdą wiele ciekawych filmików na portalach takich jak YouTube, na których poszerzą swoją wiedzę. 

Osoby zainteresowane modą mogą spędzić czas przerabiając ubrania według jednego z tysiąca instruktaży dostępnych w internecie, a ci, których pasją jest gotowanie, mogą zrelaksować się, przygotowując ulubioną potrawę, bądź też zupełnie nowe danie.

![1-sposob-stres-hobby](./1-sposob-stres-hobby.jpg)

## Wysiłek fizyczny poprawia samopoczucie

Nie trzeba być sportowcem, by regularnie wygospodarować czas na wybraną aktywność fizyczną. Drogi karnet na siłownię również nie jest wymagany- możemy pracować z tym, co mamy. Jazda na rowerze, spacer z psem (lub bez), jogging, pływanie czy też 20-minutowe ćwiczenia z wybranym kanałem fitness na YouTube to niektóre z możliwych opcji. Wystarczy pół godziny kilka razy w tygodniu, aby odczuć różnicę nie tylko w jakości snu, ale i także w poprawieniu odporności, oraz w ogólnej poprawie nastroju.

![2-sposob-na-stres-wysilek-fizyczny.jpg](./2-sposob-na-stres-wysilek-fizyczny.jpg)

## Pisz o tym, co cię boli

Prowadzenie pamiętnika powszechnie kojarzone jest z zajęciem dla nastolatek piszących o zawodach miłosnych i problemach w szkole. Nic bardziej mylnego! Założenie takiego dziennika jest niedrogie (należy wliczyć jedynie koszt zeszytu), a niesie za sobą wiele korzyści. Można pisać raz w tygodniu, codziennie, lub też rano i wieczorem, zależnie od preferencji. 

Przelanie na kartkę swoich lęków oraz aktualnych problemów może być pierwszym krokiem w stronę ich rozwiązania. Nie trzeba bawić się w obszerne wypracowania, już zwięzła lista pt.: "Czym obecnie się stresuję" może bardzo pomóc rozładować napięcie i spojrzeć na swoją sytuację z większego dystansu, co może okazać się niezbędne. 

Nie należy jednak skupiać się tylko na negatywach. Nastrój poprawia również pisanie o tym, co nam danego dnia się udało, za co jesteśmy wdzięczni, bądź snucie planów na weekend bądź na wakacje. Warto spróbować!

![3-sposob-na-stres-pisanie.jpg](./3-sposob-na-stres-pisanie.jpg)